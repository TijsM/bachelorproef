# Zullen progressive web apps native applicaties vervangen binnen 5 jaar?

Er zal onderzoek gedaan worden naar de huidige staat van PWA’s (progressive web applications) en hoe progressive web apps gebruik kunnen maken van functies van een besturingssysteem. In een eerste deel zal gekeken worden naar welke functies besturingssystemen beschikbaar stellen voor progressive web applications en welke functies een native app wel kan gebruiken maar een PWA niet. Vervolgens zal ik naar oplossingen zoeken voor de functies van een besturingssysteem waar een PWA geen toegang tot heeft. Voor het derde deel zal een vergelijkende studie gevoerd worden naar de state-of-the-art van PWA’s op de verschillende besturingssystemen ten opzichte van native apps. Dit onderzoek is relevant omdat het ontwikkelen van PWA’s een stuk sneller en goedkoper is dan het ontwikkelen van native applicaties. Door het in kaart brengen van wat mogelijk is en wat niet kan er beter beslist wanneer er wel een PWA kan gebruikt worden in plaats van een native app. Op deze manier kan er voor sommige bedrijven tijd en budget gespaard worden zonder kwaliteit in te leveren. De verwachting is dat voor veel use-cases een PWA volstaat en er geen ontwikkeling van native apps voor verschillende platformen nodig is.
