# De interactie van een progressive web application met het besturingssysteem: een vergelijkende studie en proof-of-concept

Auteur: Tijs Martens

Promotor: Karine Samyn
co-promotor: Simon Floré

Instelling: Bothrs

Academiejaar: 2019 - 20202


## Abstract

PWA's zijn webapplicaties die gebruik maken van moderne web-technologieën om een native-applicatie waardige ervaring te bieden. PWA's worden  vaker en vaker gebruikt om applicaties te ontwikkelen.

De technologie beloofd veel problemen waar ontwikkelaars en digitale agentschappen al jaren met kampen op te lossen.  Een PWA is echter nog steeds gelimiteerd op bepaalde vlakken. 
Het is dus belangrijk dat er in kaart gebracht werd wat wel en niet bereikt kan worden met de technologie.

Deze scriptie zal in een eerste instantie onderzoeken wat technisch wel en niet mogelijk is met een PWA. De voor -en nadelen van de technologie zullen hier ook opgelijst en besproken worden.
In deze sectie zal er ook op zoek gegaan worden naar andere technologieën die wel aan de tekortkoming van PWA's kan voldoen.
Vervolgens zal er op een praktische wijze onderzocht worden wat er nodig is om een bestaande traditionele webapplicatie om te vormen tot een PWA die installeerbaar is en offline gebruikt kan worden.
Ten slotte zal een een proof-of-concept uitgewerkt worden waarbij verschillende web-technologieën gebruikt zullen worden om een volwaardige video conference applicatie te ontwikkelen. 

Een webapplicatie kan eenvoudig omgevormd worden tot een installeerbare, offline ervaring. Voor verrassend veel toepassing is geen native applicatie nodig en biedt een PWA de oplossing.
Echter is de ondersteuning van PWA's nog niet goed op bepaalde flatvormen en is het dus zeker nog geen vervanger voor native applicaties.

PWA's zijn een relatief nieuwe technologie, er zijn verschillende web-API's die nog verder onderzocht zouden kunnen worden. Zo zou de impact van push-notificatie op vlak van user engagement van een webapplicatie nog verder onderzocht kunnen worden. Ook zou er verder onderzoek kunnen gedaan worden naar de prestaties van bepaalde web-technologieën zoals webRTC.
